---
title: Gideon
categories: Norske sanger
youtube:  
---

Da Israels barn var i Midjans vold  
ropte folket til Gud  
Han svarte: «Jeg reddet deg ut av Egypt  
men du hørte ikke på mine bud  
Jeg sa: Følg meg, lyd meg  
vend deg ikke bort fra mitt ord  
Jeg sa: Følg meg, lyd meg  
så lover jeg å vokte min hjord»

Herren talte til Gideon:  
«Jeg vil at du skal lede min hær»  
Gideon svarte: «Nei, velg ikke meg  
ser du ikke hvem jeg er?  
Jeg er ung, svak, feig, redd  
og feiler nok på stridens dag  
Jeg er ung, svak, feig, redd  
jeg har aldri vunnet et slag»

Gud gav Gideon tegnet, og han valgte å gå  
men de som var redde fikk lov til å snu  
slik at Gud skulle æren få  
Gideon dro ut med tre hundre mann  
mot en stor og fryktelig flokk  
Basunene lød og Herren grep inn  
Han gav dem seier og krigsbytte nok  
/: Det var Gud som sendte  
kraft og mot til Israels menn  
Det var Gud som gav dem  
friheten og landet igjen :/
