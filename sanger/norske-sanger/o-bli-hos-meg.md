---
title: O, bli hos meg
categories: Norske sanger
youtube: ShKM-G_iEms
---

O bli hos meg! Nå er det aftentid,  
og mørket stiger -- dvel, o Herre blid!  
Når annen hjelp blir støv og duger ei,  
du, hjelpeløses hjelper, bli hos meg!

Snart svinner livets dag, det kvelder fort  
og jordens lys alt mørkner og går bort  
forandringens skygge følger tro min vei --  
o du som ei forandres, bli hos meg!

Hver time trenger jeg din sterke vakt,  
kun for din nåde viker mørkets makt;  
hvor skal jeg vandre trygt foruten deg?  
I mulm og solskinn, Herre, bli hos meg!

Når du velsigner, ei av frykt jeg vet,  
sår gjør ei ondt, gråt har ei bitterhet.  
Hvor er vel dødens brodd? Jeg frykter ei.  
Du som har seiret, Herre, bli hos meg!

O la meg se ditt kors i dødens gys,  
driv mørket bort og vær meg livets lys!  
Da skinner morgenrøden på min vei.  
I liv og død, o Herre, bli hos meg!
