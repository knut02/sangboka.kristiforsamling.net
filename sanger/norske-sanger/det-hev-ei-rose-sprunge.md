---
title: Det hev ei rose sprunge
categories: Norske sanger
youtube: Myt0DyTUiic

quote: Derfor skal Herren selv gi dere et tegn. Se, en jomfru skal bli med barn; hun skal føde en  sønn og gi ham navnet Immanuel.Jes. 7:14*
---

Det hev ei rose sprunge  
ut av ei rot så grann.  
Som fedrane hev sunge:  
Av Isais rot ho rann,  
og var ein blome blid  
midt i den kalde vinter  
ved mørke midnattstid.

Om denne rosa eine  
er sagt Jesajas ord.  
Maria møy, den reine,  
bar rosa til vår jord.  
Og Herrens miskunnsmakt  
det store under gjorde  
som var i spådom sagt.

Guds rose ljuvleg angar  
og skin i jordlivs natt.  
Når hennar ljos oss fangar,  
ho vert vår beste skatt.  
Me syng i englelag:  
No er det fødd ein Frelsar,  
og natti vart til dag.
