---
title: Lær meg å kjenne dine veier
categories: Norske sanger
youtube: 1H_J31IUHZk
---

Lær meg å kjenne dine veier  
og gå dem trøstig skritt for skritt!  
Jeg vet at hva jeg fikk i eie,  
er borget gods, og alt er ditt.  
Men vil din sterke hånd meg lede,  
jeg aldri feil på målet ser,  
og for hvert håp som dør der nede,  
får jeg et håp i himlen mer.

Lær meg å kjenne dine tanker  
og øves i å tenke dem!  
Og når i angst mitt hjerte banker,  
da må du kalle motet frem.  
Når jeg har tenkt meg trett til døden,  
si så hva du har tenkt, o Gud!  
Da kan jeg se at morgenrøden  
bak tvil og vånde veller ut.

Men lær meg fremfor alt å kjenne  
din grenseløse kjærlighet,  
den som kan tusen stjerne tenne  
når lykkens sol for meg går ned.  
Den tørrer tåren som den skapte  
og leger såret som den slo.  
Dens vei går gjennom det vi tapte,  
den gir oss mere enn den tok.
