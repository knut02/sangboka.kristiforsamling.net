---
title: Vår Gud han er så fast en borg
categories: Norske sanger
youtube: 
---

Vår Gud han er så fast en borg,  
han er vårt skjold og verge.  
Han frir oss ut av nød og sorg og vet oss vel å berge.  
Vår gamle fiende hård til strid imot oss står.  
Stor makt og arge list han bruker mot oss visst.  
På jord er ei hans like.

Vår egen makt er intet verd, snart fikk vi banesåret.  
Men én går frem i denne ferd,  
som Herren selv har kåret.  
Vil du hans navn få visst? Han heter Jesus Krist,  
den høvding for Guds hær, i ham kun frelse er.  
Han marken skal beholde!

Om verden full av djevler var  
som ville oss oppsluke,  
vi frykter ei, vi med oss har  
den som Guds sverd kan bruke.  
Er verdens fyrste vred og vil oss støte ned,  
han ingen ting formår, fordi alt dømt han går.  
Et Guds ord kan ham binde.

Guds ord det skal de nok la stå,  
og ingen takk de høster.  
Gud selv vil mektig med oss gå,  
hans gode Ånd oss trøster.  
Og om vårt liv de tar, og røver alt vi har,  
la fare hen, la gå! Mer kan de ikke få.  
Guds rike vi beholder.
