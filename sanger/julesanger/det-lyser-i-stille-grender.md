---
title: Det lyser i stille grender
categories: Julesanger
youtube: oy3gjQ7QMTQ
---

Det lyser i stille grender  
av tindrande ljos i kveld,  
og tusende barnehender  
mot himmelen ljosa held.

Og glade med song dei helsar  
sin broder i himmelhall  
som kom og vart heimsens Frelsar  
som barn i ein vesal stall.

Der låg han med høy til pute  
og gret på si ringe seng,  
men englane song der ute  
på Betlehems aude eng.

Der song dei for fyrste gongen  
ved natt over Davids by  
den evige himmelsongen  
som alltid er ung og ny.
