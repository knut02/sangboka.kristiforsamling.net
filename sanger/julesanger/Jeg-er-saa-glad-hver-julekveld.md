---
title: Jeg er så glad hver julekveld
categories: Julesanger
---

Jeg er så glad hver julekveld,  
for da ble Jesus født;  
Da lyste stjernen som en sol,  
og engler sang så søtt.

Det lille barn i betlehem,  
Han var en konge stor,  
som kom fra himlens høye slott  
ned til vår arme jord.

Nå bor han høyt i himmerik,  
Han er Guds egen sønn,  
men husker alltid på de små  
og hører deres bønn.

Jeg er så glad hver julekveld,  
da synger vi Hans pris;  
Da åpner Han for alle små  
sitt søte paradis

Jeg holder av vår julekveld  
og av Den Herre Krist,  
og at Han elsker meg igjen,  
det vet jeg ganske visst.
